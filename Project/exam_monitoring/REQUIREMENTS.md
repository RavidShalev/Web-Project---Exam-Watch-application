<div dir="rtl">

# Exam Watch Application - מסמך דרישות

## תיאור כללי

המערכת היא יישום שעון בחינות אינטראקטיבי המיועד למשגיחים ומרצים לניהול זמן הבחינה בצורה יעילה, בטוחה וממוחשבת.

האפליקציה תשלב בוט חכם וידידותי (AI Chatbot) שילווה את המשגיח במהלך הבחינה: יזכיר אירועים חשובים, ידריך שלב-אחר-שלב, יזהיר מחריגים, ויספק תמיכה בזמן אמת.

המערכת תתמוך בניהול מספר בחינות במקביל, תציג התראות חכמות, ותשלב יכולות תקשורת ודיווח.

## דרישות פונקציונאליות

| דרישה | תיאור |
| --- | --- |
| הרשמה וכניסת משתמש | המשתמש יוכל להירשם כמשגיח או מרצה, וליצור פרופיל אישי עם הרשאות מתאימות. |
| בחירת בחינה | המשתמש בוחר בחינה מתוך רשימת בחינות פעילות (לפי קורס, תאריך, אולם). |
| אינטראקציה עם הבוט | הבוט מדריך את המשגיח במהלך הבחינה: מתריע על זמנים חשובים, מזכיר הודעות, ומספק מענה לשאלות נפוצות. |
| תקשורת במהלך הבחינה | המערכת מאפשרת שליחת הודעות בין משגיחים, עדכוני סטטוס, ודיווח על אירועים חריגים בזמן אמת. |
| שינויים בבחינה | המשגיח יכול לעדכן זמני בחינה, להוסיף הארכות זמן לסטודנטים ספציפיים, ולתעד חריגים. |
| אזהרות בטיחות | המערכת תתריע על אירועים חשובים (למשל: "10 דקות לסיום הבחינה", "סטודנט לא חזר משירותים"). |
| משוב ובקרה | הבוט ישאל שאלות מעקב ("האם כל הסטודנטים הגיעו?") ויספק עידוד וסיכומים. |
| שמירת נתוני בחינה | המשתמש יוכל לשמור דוחות בחינה, תיעוד אירועים, וסטטיסטיקות להיסטוריה עתידית. |
| מערכת התראות | הענקת התראות אוטומטיות על אירועים קריטיים: איחורים, יציאות ממושכות, וחריגים אחרים. |
| דו"ח למרצה | מצב מרצה עם סקירה מפורטת על זמן הבחינה, אירועים שתועדו, וסטטיסטיקות כלליות. |

## דרישות טכניות לקורס

- שימוש ב-React (חובה)
- שימוש ב-API חיצוני (למשל OpenAI API)
- אחסון נתונים בענן (למשל MongoDB) או שימוש ב-API של Fake Data
- תיעוד קוד (README + הערות)
- הצגת דמו עובדת בסיום הסמסטר

---

# נספח: מסמך דרישות למערכת ניהול נוכחות במבחנים (מכללת בראודה להנדסה)

## 1 מטרת המסמך

מטרת מסמך זה היא להגדיר את הדרישות הפונקציונליות והלא-פונקציונליות למערכת המאפשרת ניהול מעקב ודיווח על נוכחות סטודנטים במבחנים פרונטליים ובחינות ממוחשבות. המערכת נועדה לשפר את היעילות הארגונית, למנוע טעויות אנוש ולאפשר בקרה בזמן אמת.

## 2 מטרות המערכת

- לאפשר סימון נוכחות מהיר, מדויק ומבוקר של סטודנטים בבחינות
- לספק ממשק ניהול למרצים, משגיחים ומזכירות הוראה
- לאפשר הפקת דוחות נוכחות ומעקב היסטורי
- לתמוך באימות זהות הסטודנטים
- לשמור נתונים לצורך בקרה ומעקב אקדמי

## 3 משתמשי המערכת

| סוג משתמש | תיאור | הרשאות עיקריות |
| --- | --- | --- |
| סטודנט | נבחן במערכת | אימות זהות, צפייה במעמד הנוכחות האישי, דיווח על יציאה זמנית. |
| משגיח | נמצא בשטח הבחינה | סימון נוכחות, אישור יציאה/חזרה, עדכון חריגים. |
| מרצה / מרכז קורס | אחראי על הבחינה | צפייה ודיווח נוכחות, הפקת דוחות. |
| מנהל מערכת | תחזוקה וניהול כלל המערכת | ניהול משתמשים, הרשאות, דוחות, אינטגרציות. |

## 4 דרישות פונקציונליות

### 4.1 ניהול בחינות

המערכת תאפשר הזנת פרטי בחינה: קורס, תאריך, שעה, אולם, רשימת נבחנים, שיוך משגיחים, וקישור למערכת Moodle או מערכת מידע אקדמית קיימת.

### 4.2 סימון נוכחות

- אפשרות לסימון נוכחות ידני (רשימה דיגיטלית / טאבלט)
- אפשרות לסריקה אוטומטית (ברקוד / QR / זיהוי תעודה)
- תיעוד שעת כניסה ויציאה
- תיעוד יציאה זמנית למשל לשירותים)): רישום זמן היציאה והחזרה, שיוך המשגיח המאשר, סטטוס בזמן אמת, אישור חזרה בלחיצה
- סימון חריגים (איחור, עזיבה מוקדמת, העדרות)

### 4.3 ניהול כיתות ומשגיחים

- הגדרת מספר כיתות בחינה (אולמות/כיתות משנה)
- שיוך רשימת סטודנטים ומשגיחים לכל כיתה
- צפייה במפת כיתות עם שמות המשגיחים
- דו"ח מרכז של שיבוץ סטודנטים ומשגיחים לפי כיתה
- אפשרות שינוי בזמן אמת (העברת סטודנט בין כיתות, הוספת סטודנט חסר)

## 5 דרישות לא-פונקציונליות

- ביצועים: טעינה של רשימת עד 300 סטודנטים בבחינה אחת בפחות מ-3 שניות
- אבטחת מידע: גישה מאובטחת והצפנת נתונים
- נגישות: תאימות לתקן נגישות ישראלי 5568 או WCAG 2.1
- זמינות: זמינות מערכת של לפחות 99% בתקופת הבחינות
- גיבוי ושחזור: גיבוי יומי ושמירת נתונים לפחות 3 שנים

### 5.1 ניהול הרשאות וגישה לפי תפקיד

המערכת תתבסס על ניהול הרשאות לפי תפקיד (Role-Based Access Control): סטודנט, משגיח, מרצה, מנהל מערכת. גישה באמצעות SSO, תמיכה באימות דו-שלבי, ונעילת חשבון לאחר ניסיונות כושלים. משגיח יכול להיות גם סטודנט בבחינה אחרת במידת הצורך.

### 5.2 אבטחת מידע ושמירת יומני גישה

- שמירת יומן פעולות הכולל זהות משתמש, תאריך, שעה, פעולה (Audit Trail)
- יומני פעולות אינם ניתנים לעריכה וישמרו לפחות 3 שנים
- אפשרות חיפוש, סינון וייצוא לפי תאריכים, משתמשים או סוג פעולה
- התראות אוטומטיות על פעולות חריגות או ניסיונות גישה לא מורשים

### 5.3 דשבורד לניהול ובקרה בזמן אמת (Dashboard)

המערכת תכלול דשבורד מרכזי לניהול ובקרה, אשר יאפשר צפייה במידע בזמן אמת והפקת תובנות ניהוליות.

תכונות עיקריות:
- תצוגת מצב בזמן אמת: מספר נבחנים נוכחים, נעדרים, ואלו שיצאו זמנית
- התראות חיות על אירועים חריגים (איחורים, חוסר התאמת זהות, היעדרות ממושכת)
- פילוחים ודוחות דינמיים לפי קורס, כיתה, מרצה, תאריך או סטודנט
- הצגת סטטיסטיקות נוכחות וחריגים בצורה גרפית (גרפים, עמודות, תרשימי עוגה)
- ממשק ניהול אינטואיטיבי עם הרשאות לפי תפקיד: מרצה, מזכירות, מנהל מערכת
- אפשרות לייצוא דוחות בלחיצה לקובץ Excel או PDF

יעדים פונקציונליים:
- עדכון הדשבורד כל 10 שניות או פחות
- טעינה ראשונית של הנתונים תוך פחות מ-5 שניות
- תמיכה מלאה בעברית (RTL)
- נגישות ממחשב, טאבלט וסמארטפון
- תמיכה בהרחבת רכיבי הדשבורד בעתיד

</div>
